---
title: 張懷瓘-玉堂禁經
catalog: true
date: 2019-07-15 10:20:20
subtitle: "書法要文"
header-img: "/img/25.jpg"
tags: "书法"
---

# 張懷瓘-玉堂禁經

夫人工書，須從師授。

必先識勢，乃可加功；功勢既明，則務遲澀；遲澀分矣，無繫拘【足句】 ︰拘【足句】既亡，求諸變態；變態之旨，在於奮斫；奮斫之理，資於異狀；異狀之變，無溺荒僻；荒僻去矣，務於神采；神采之至，幾於玄微，則宕逸無方矣。設乃一向規矩，隨其工拙，以追肥瘦之體，疏密齊平之狀，過乃戒之於速，留乃畏之於遲，進退生疑，臧否 不決，哂妹造豆P前，震動惑於手下，若此欲造玄微，未之有也。

今論點畫偏旁、用筆向背，皆宗元常、逸少，兼遞代傳變，各有所由，備其軌範，並列條貫。

##  一　用筆法
夫書之為體，不可專執；用筆之勢，不可一概。雖心法古，而制在當時，遲速之態，資於合宜。大凡筆法，點畫八體，備於「永」字。
![-w483](https://bj.bcebos.com/v1/allonli/markdown/15631745737314.jpg)
側不得平其筆，

勒不得臥其筆，

弩不得直，﹝原注：直則無力。﹞

趯須【足存】其鋒，﹝原注：得勢而出﹞

策須背筆，﹝原注：仰而策之。﹞

掠須筆鋒，﹝原注：左出而利。﹞

啄須臥筆疾罨，

磔須【走歷】筆。﹝原注：戰行右出。﹞

八法起於隸字之始，後漢崔子玉歷鍾、王已下，傳授所用。八體該於萬字，墨道之最，不可不明也。

又先達八法之外，更相五勢以備制度：

一曰鉤裹勢，須圓而憿鋒，「罔」、「閔」二字用之。

二曰鉤努勢，須圓角而趯，「均」、「勻」、「旬」、「勿」字用之。

三曰袞筆勢，須按鋒上下衄之，「今」、「令」字下點用之。

四曰抬筆勢，緊策之，鍾法「上」字用之。

五曰奮筆勢，須險策之，草書「一」、「二」、「三」字用之。

又有用筆腕下起伏之法，用則有勢，字無常形：

一曰頓筆，摧鋒驟衄是也，則努法下腳用之。

二曰挫筆，挨鋒捷進是也，下三點皆用之。

三曰馭鋒，直撞是也；有點連物則名暗築，「目」、「其」是也。

四曰蹲鋒，緩毫蹲節，輕重有準是也，「一」、「乙」等用之。

五曰【足存】鋒，駐筆下衄是也；夫有趯者，必先【足存】之，「刀」、「﹝橫勾﹞」是也。

六曰衄鋒，住鋒暗挼是也；烈火用之。

七曰趯鋒，緊御澀進，如錐畫石是也。

八曰按鋒，囊鋒虛闊，章草磔法用之。

九曰揭筆，側鋒平發。「人」、「天」腳是也，如鳥爪形。

## 二 識勢
烈火異勢

此名「烈火勢」，出於正體，書於銘石時，或用之。法以發勢築，迅激而勁側，「從」字頭、「愈」字腳用之。
此名「各自立勢」，勢則抵背潛衄，視之不見，考之則彰，乃鍾法，即繇白「然」字下是耳。後王逸少用之不怠。隸用之。
此名「聯飛勢」，似連綿相顧不絕。法以暗衄而微著，勢以輕揭而潛趯，乃右軍變於鍾法而參諸行法，則《樂毅論》「燕」字、「無」字，時或用之，為後遵用，守而不替，至於今矣。
此名「布棋俗勢」，凡拙不可為也。


散水異法


此名「遞相顯異」，意以或藏或露，狀類不同。法以剛側而中偃，下潛挫而趯鋒，則右軍《黃庭經》、《樂毅論》用此也。
此名「潛相矚視」，外雖解摘，內則相附。此蓋鍾法，上，下以潛鋒暗衄，下以迅趯而捷遣。右軍遵用之，於真隸常為之。
此行書，法以微按而餉揭，意以輕利為美。鍾、張、二王行書，並用此法。
此草書，法以借勢捷遣而已，若失之以緩滯，即其為病甚矣。不可不慎也！


勒法異勢


此名「鱗勒」。鱗勒之中，勢存仰策，而收雖云仰收，無使芒角，芒角則失於遒潤矣。鍾、王以下常用之。
此名「借勢」。法以不仰策及鱗勒，但取古勁枯澀，無求銛利，則其妙也。右軍通變以避駢勢。夫為真隸必先用之。
此名草勢，法以險策捷挫，鋒露飛動而己。
此名「平布」，凡俗不可用也。


策變異勢


此名「遞相顯異」，法以上背筆而仰策，下緊趯而覆收。則鍾書常用此，王逸少參而行之。
此名「借勢」，不務策、勒，但取古澀而已。雖云古澀，用筆之意，不忘仰覆之理。
此名章草、草書之勢，法以險勁飛動。鍾、張、二王章草、草書，常用此法也。
此名「布算」，時俗所貴，非墨家之態，戒之。


三畫異勢


此名「遞相解摘」。三畫用筆，勢相類，不求變異，則涉凡湣７ㄒ陨袭嫕撲h平勒，中畫背筆仰策，下畫緊趯覆收。此蓋王法，則《黃庭經》「三門」「三」字用之。
此名「遞相竦峙」，蓋行書用之。法以上勒側而中策，下奮筆橫飛。鍾、張、二王行草，並依此法。
此名「峭峻勢」，亦草書之法，險利為勝。
此名「畫卦勢」，俗鄙不可用。


啄展異勢


此「人」、「入」等法，法以左罨略而迅利，右潛趯而戰行，行勢盡而微著摘，出而暗收。脫若便拋，下虞流滑，則冥於凡湣Ａ焊缥帷稌摗吩啤笇⒂哦簟梗^此。
此名「交爭勢」，蓋行草法也。法以衄鋒啄掣，捷速疾進，為勢若交急，意存力敵，失之於鈍滑，斯可慎也。陳沙門智永常用此法。
此名章草之法。法以潛按而微進，輕揭而暗收，趯之欲利，按之欲輕，輕則滑勁而神清，肥乃質滯而俗鈍。王濛草善於此法。


乙腳異勢


此名「外略法」，蹲鋒緊略，徐擲之。不欲速，速則失勢；不欲遲，遲則緩怯。此法蓋鍾法，稍涉於八分、散隸，則歐陽詢守而不替。
此名「蠆毒法」，法以引過其曲，微以輕【足存】其鋒，又以徐收而趯之。不欲出，欲出則暗收，如芒刺為善。梁庾肩吾《書論》云「欲挑還置」，謂駐鋒而後趯也。


﹝寶蓋﹞ 頭異勢


此名「若【足存】」。夫上點既駐筆挫鋒，左右亦須挫鋒，橫畫亦須挫筆。何者？勢須順，戒在及異，則王書《告誓》「實」字之「」是也。
此名「各相顯異」。上點既側，橫畫則勒，左衄筆而擺鋒，右峻啄以輕揭，則王書《告誓》「容」字之「」是也。
此行書法，法以圓而飛動為妙。
此章草書之法，其於險側，務在露鋒；其於勾裹，忌於緩滯。人不得法，則失之忽微耳，切慎之。


倚戈異勢


此名「折芒勢」，法以潛鋒緊趯，趯意盡，乃潛收之，而趯【走歷】之。鍾繇「哉」字是也。
此名「禿出」，上下縮鋒。雖言縮鋒，亦須潛趯而頓衄，則虞世南常用斯法也。
此名「借勢」，既不潛趯，而暗趯，法以勁利而捷遣，則虞少監、歐陽率更用此法也。
此名「背」，趯時用之。蓋所以失之於前，正之於後，故右軍有言曰︰「上俯而過矣，下衄勾而就之」，則《告誓》後「載」字是也。


頁腳異勢


此狀上畫平勒而仰收，其次暗築而憿鋒，左右謂之鉤裹，其中布點相顧以更稱美。夫以上竦之而仰策，則中偃而平收；夫以策而再竦，則左啄而右側。故鍾、張、二王應從「頁」並用之。
此名「斗」。折不仰不策，點不偃不收，謂之「壘塹」，張長史名之「總櫺」，非書家所為也。


垂針異勢


此名頓筆，以摧挫為工。此乃古法，鍾元常守而不失，改為「垂露」。
此名懸針，古無此法，右軍書《曲江序》，「年」字緣向下頓筆，「歲」字三畫藏鋒，與「年」字頓相逼，遂改為垂露頓筆直下垂針。後人立懸針相承，遵此也。
## 三 結裹法
夫言抑左升右者，「圖」、「國」、「圓」、「冏」等字是也。
夫言舉左低右者，「崇」、「豈」、「耑」等字是也。
夫言促左展右者，「尚」、「勢」、「常」、「宣」、「寡」等字是也。
夫言實左虛右者，「月」、「周」、「用」等字是也。
夫言左右揭腕之勢者，「令」、「人」、「入」等字是也。
夫言一上一下不齊之勢者，「行」、「何」、「川」等字是也。
夫言用鉤裹之勢者，「罔」、「岡」、「白」、「田」等字是也。
夫言欲挑還置之勢者，「元」、「行」、「乙」、「寸」等字是也。
夫言用鉤努之勢者，「均」、「勻」、「旬」、「勿」等字是也。
夫言將欲放而更留者，「人」、「入」、「木」、「火」等字是也。


凡工書，點畫體理精玄，約象立名，究之可悟。豈不以點如利鑽鏤金，畫如長錐界石，仿玆用筆，坐進千里。
夫書第一用筆，第二識勢，第三裹束。三者兼備，然後為書，茍守一途，即為未得。


夫用筆起止，偏旁向背，其要在蹲馭。起伏失勢，豈止於散水、烈火？其要在權變。改置裹束，豈止於虛實展促？其要歸於互出。曉此三者，始可言書。

